# Dag 16 & 17 - Linting og Bug free Friday II

Har tidligere nevnt nødvendigheten av å selv måtte vedlikeholde testene man har
skrevet når (ikke hvis) ting forandrer seg. Torsdagen blir brukt til også det :p

I prosjektet er det satt opp automatiske verkstøy som skal detektere formaterings-
og innlysende feil i koden, såkalt "linting". (Verktøyet som brukes til dette kalles
ESLint). Man kan definere regler for hvordan koden skal formateres (hvor mange tegn
hver blokk med kode skal indenteres, feks) og få verktøyet til å rapportere feil
om dette ikke holdes. (Det skal sies at teamet ikke følger verktøyets anbefalinger
slavisk :p). Jeg foretrekker imidlertid at ikke editoren min gnåler på annenhver
linje, så bruker en del tid på å reformatere og generelt rydde i koden for at den
skal valdiere skikkelig. Det gjør den som regel også enklere å lese.

Fredagen er det klart for andre runde Bug Free Friday. Denne gangen skal også studentene
få slippe til med fiksing av feilene som fremkommer. Jippii!

Virksomheten benytter flere verktøy for å holde styr på prosjektet. Koden versjoneres
i Git, og kjører i Docker-containere både i utviklingsmiljø og i produksjon.
For å administrere deloppgaver (stories), feil og lignende benyttes PivotalTracker.
Jeg får en kjapp innføring i hvordan dette benyttes. Kort fortalt kjøres hver story
eller feil gjennom en serie faser (påbegynt, ferdig, levert, akseptert, og lignende).

I løpet av fredagen har jeg skrevet noen flere tester, samt også fikset min første
feil i systemet. En relativt liten og ubetydelig en, dog, men likefullt en liten
milepæl ;)
