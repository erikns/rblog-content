# Dag 30  - Siste dag i praksis

Har denne torsdagen logget de siste timene i praksis. Føles litt vemodig, da det har vært svært moro
og lærerikt å være her!

Helt i starten på de fleste dagene mine i praksis, har et par minutter blitt brukt til å gå gjennom
endringer fra forrige gang. Det kan være viktig med et overordnet bilde av hva som har skjedd siden
sist når det går en uke mellom hver gang. Denne dagen er ikke særlig annerledes.
`git log --since=2017-12-01` i terminalviduet viser hvilke kodeinnsjekkinger som er gjort siden sist.

Av koding er det testing som står på menyen denne dagen også. Nærmere bestemt vedlikehold av tester. Etter
den tidligere omtalte omskrivingen av store deler av kodebasen, er det fremdeles en del tester som ikke
henger med. Får ordnet en del av dem før dagen er over.
