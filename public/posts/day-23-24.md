# Dag 23 - Mer testvedlikehold, litt bak kulissene og flere nye funksjoner
<!-- 2 nov -->

En kort uke. Blir bare denne ene dagen da jeg deltar sammen med en prosjektgruppe
i et idémesterskap (vi vant!). Torsdagen er dog ganske produktiv og jeg får
gjort en hel del.

Får unna en hel del vedlikehold på tester som har blitt utdatert, samt implementert
noen funksjoner som gjør at kunder som ikke betaler for alle funksjoner får visuell
tilbakemelding om dette i grensesnittet. Legger også til litt flere hjelpeskjermer
på flere steder i applikasjonen.

## Litt bak kulissene
![Bak kulissene](https://raw.githubusercontent.com/erikns/rblog-content/master/public/assets/bts01.jpg)

Har et ganske enkelt oppsett i praksis. De fleste ansatte i kontormiljøet kjører
laptop med tilhørende ekstern skjerm og tastatur, men jeg (og alle andre praktikanter)
bruker kun laptop. Helt greit så lenge det er plass til en kaffekopp på siden ;)
