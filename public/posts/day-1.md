# Dag 1

Introduksjonsrunde. Vi ble forelagt en treningsoppgave vi skal holde på med
fremover for å bli kjent med verktøy og rammeverk som brukes. Vi skal utvikle
en webapplikasjon med samme teknologier som WA bruker: React / Redux.
Applikasjonen er en enkel "TODO-list" med innlogging. Avgjørende for
gjennomføring er at klientsiden og serversiden utvikles separat.

Krav til implementasjon/funksjonalitet:

- Separat front-end og back-end
- Inn-/utlogging
- Registrering
- Legg til / rediger / slett
- Marker som ferdig / angre

Kom ganske raskt i gang med prosjektet. Begynte først med klientsiden, da jeg
føler at det er denne som er det største usikkerhetsmomentet for meg. Ble dog
rådet av en av de ansatte å konsentrere meg om serversiden først. I løpet av
første dagen ble jeg så ferdig med 80% av serverkoden. Den er kodet i Express.js
og kjører på Node med SQLite som database. Gikk relativt greit da jeg har vært
en del borti Node/Express.js-utvikling før.
