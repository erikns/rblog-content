# Dag 14 & 15 - "Bug free friday"

Begynner nok å slå sammen dager fremover... to dager i samme post virker passe.

Torsdagen er forholdsvis lite begivenhetsrik. Har en del komponenter som er
påbegynt tester for, som fortsatt trenger refaktorering og separasjon fra
avhengigheter for testing. Brorparten av dagen går med til å fortsette på noen
av disse.

Har fått relativt grei snøring på prosjektets arkitektur, oppsett, utviklingsmiljø
og prosess etter hvert, så fungerer også som førstelinjesupport til de andre
studentene i praksis en del. Noe jeg forsåvidt ikke har noe imot :)

Fredagen introduserer Stine "Bug Free Friday". Formålet med denne har sammenheng
med virksomhetens planer om å slippe ny versjon av platformen hver mandag. Målet
med opplegget er at hele teamet samles om å gjøre systematiske, manuelle tester
mot siste versjon av systemet, med mål om å finne flest mulig feil.
(Samtidig som man har det gøy, naturligvis). Det ble avdekket og også fikset en
god del feil denne dagen.
