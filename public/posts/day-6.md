# Dag 6

Bruker de første par timene på å finpusse på øvingsprosjektet. Deretter blir dette
sett over av ledende utvikler. Prosjektet får godkjent-stempel, og jeg får endelig
begynne på det jeg har gledet meg mest til i praksis: lære av kodebasen til bedriftens
produkt.

Jeg får en innføring i produktets arkitektur (servere, hovedkomponenter, osv),
og får tilgang til repoet prosjektet ligger i. Deretter følger et par timer med
installasjon av programvare, utviklingsmiljø, etc. (Krevde også en oppdatering av
mitt eget operativsystem, da jeg har vært for lat til å gjøre det enda). Til slutt
får jeg en gjennomgang av hvordan jeg kan få hele produktet til å kjøre lokalt på
egen maskin.

Arbeidsoppgaven fremover blir utvikling av automatiserte tester for funksjonaliteten
i front-end-delen av produktet.

Fikk i løpet av dagen forsøkt meg på å teste noen enkle komponenter. Kodebasen er
relativt stor, så det er ganske utfordrende å teste noe man ikke helt vet hvordan
skal fungere i detalj. Lærer dog ganske mye av å lese kodebasen. Ser frem til å
fortsette på denne oppgaven fremover.
