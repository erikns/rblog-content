# Dag 24 & 25 - Verktøyskript, feilretting og mer testvedlikehold
<!-- 10 nov -->

Når applikasjonens frontendkode bygges, genereres alltid en ny fil i en gitt
mappe (med en "hash" á la 153abeff bakerst) slik at man ikke skal få problemer
med nettlesere som liker å mellomlagre disse. Teknikken er populært kalt "cache
busting". Dette er veldig praktisk, men systemet er ikke lagt opp slik at de gamle
filene slettes. Det legger bare inn nye etter hvert som det trengs. Siden
applikasjonen avhenger av mye ekstern kode (biblioteker, etc.), og alt dette
pakkes sammen i essensielt én fil, samler det seg opp mye data etter bare noen
timer med tukling i kodebasen (mange hundre megabyte). Har (litt på si) skrevet
på et lite "oppryddningsskript" som skal renske disse filene bort når de ikke
lenger trengs. Dette er skrevet i Python. Når man kjører det ser det omtrent slik
ut:

![clean.py](https://raw.githubusercontent.com/erikns/rblog-content/master/public/assets/cleanpy.png)

For en liten tid tilbake implementerte jeg en funksjon som gav brukeren "tooltips"
(små meldinger som dukker opp på skjermen når man lar markøren hvile over dem)
for funksjoner som ikke var tilgjengelige for en gitt bruker. Det viser seg at
disse var litt vel ivrige, og ville ikke forsvinne med en gang når man beveget
pekeren vekk :p. Problemet var at disse meldingene var festet til "deaktiverte"
(disabled) elementer på siden, og fikk ikke tilsendt samme meldinger om pekerbevegelser
som andre elementer. Problemet ble i og for seg løst ved å pakke inn disse i
usynlige elementer som ikke var deaktivert.

Frontendtestene henger fremdeles litt etter produksjonskoden, og jeg når mitt personlige
mål om at alle tester skal være grønne før jeg tar helg fredagen :).
