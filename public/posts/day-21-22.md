# Dag 21 & 22 - Testvedlikehold og litt nye funksjoner
<!-- 26-27 oct -->

Enhetstester er ikke en integrert del av frontendutviklingen til WA enda, så
når tester utvikles (av oss praktikanter stort sett), blir de ikke nødvendigvis
oppdatert etter hvert som nye funksjoner / forandringer implementeres. Det blir
da opp til hver enkelt å vedlikeholde tester slik at de fremdeles gjør riktige
antakelser. Bruker mesteparten av torsdag formiddag på dette. Resten av torsdagen
går med til implementering av nye funksjoner; noen kosmetiske og en funksjonell.

Fredagen går mest med til implementering av et par nye funksjoner. Systemet gir
firmaer en liste av søkere som de kan sortere og filtrere som del av utvelgelsesprosessen.
En av de nye funksjonene jeg utviklet var et filter som gjorde det mulig å vise
kandidater basert på om de var "med videre" i prosessen eller ikke. Alt i alt en
ganske produktiv fredag.
